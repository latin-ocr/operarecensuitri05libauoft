PRAEFATIO.

Postquam primis quattuor voluminibus orationes com-
prehensae prodierunt, sequitur altera tetras quae μελέτας
continet. Quarum agmen ducunt declamationes. Quae ut
multo magis per medium aevum lectitatae sunt quam ora-
tiones pluribusque codicibus ad nostram aetatem pervene-
runt, ita et librariorum oscitantia et lectorum licentia ma-
iorem labem contraxerunt.

Codices integritate tantum eminentes quantum in ora-
tionibus Augustanus et Ohisianus desunt. Maior igitur
emendationi locus datur. Codices vero quos Morellus et
Reiskius adhibuerunt non solum novicii sed etiam peioris
notae erant. Multo igitur pluribus locis quam in oratio-
nibus textus harum editionum relinquendus et emendandus
erat.

Etiam compages ‘corporis' satis vetusta aetate solutae
sunt, ut paucissima tantum eius vestigia dispiciantur in eclo-
gis quae illius locum occupaverunt diversissimo ordine decla-
mationes praebentes. Morellus vero tantum afuit ut vestigiis
codicis Parisini gr. 3014 quem potissimum secutus est in-
sisteret, ut ordinem quo is declamationes exhibet, haud
raro relinqueret multasque ut ei se praebebant insereret.
Editio vero quae a Reiskia instituta est ordinem illius te—
nuit quas prima exhibet declamationes non secundum ar-
gumenti similitudinem suo quamque loco inserens, sed in
fine agglutinans. Quae cum ita sint cum compages ‘cor-

