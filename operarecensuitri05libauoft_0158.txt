Sequuntur μελέται quae vulgo dicuntur. Quae primum
uno corpore constabant pluribus voluminibus comprehenso,
sed mox id mutilari coeptum est, donec ad singulas
binasve declamationes devenit. Corpus integrum codicum
qui hodie exstant nullo repraesentatur, mutilatum multis.
Ab his quidem ‘corporalibus' codicibus seiungendi sunt
‘eclogarii' qui spreto ordine corporis eclogas declamationum
ad libidinem factas praebent. Quorum numerus illis etiam
maior est, maximus vero scholasticorum codicum 1) qui nihil
nisi singulas illas binasve declamationes scholis tractatas
continent, πρεσβευτικοὺς Μενέλεω et Ὀδυσσέως quae agmen
in corpore duxerunt, vel δύσκολον γήμαντα λάλον γυναῖκα
quae lepore animos legentium cum maxime allicuit. Illas
etiam in editione agmen ducere necesse visum est.

 

1) cf t. 1 p. 321.

